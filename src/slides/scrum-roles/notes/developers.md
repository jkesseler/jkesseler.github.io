# Developers (voorheen Development Team) , wat is het en wie zijn het?

In het Scrum Framework zijn drie rollen/verantwoordelijkheden gedefinieerd: de Scrum Master, de Product Owner en de Developers.
Developers zijn professionals die tijdens de Sprint samen werken aan het opleveren van (een deel van) het project of het product.

Developers bepalen zelf hoeveel werk opgenomen wordt vanuit de Product Backlog. Ook bepalen zij zelf hoe ze het werk gaan doen.
Net zoals de Product Owner het ‘wat’ bepaalt, bepalen de Developers het ‘hoe’.

## Wie doet het werk?
Stel je voor dat voor een bepaald project juridische kennis nodig is, dan is het niet vanzelfsprekend dat de jurist in het team alle Product Backlog Items (vaak geschreven in de vorm van User Stories) voor haar rekening neemt.

Hiervoor zijn enkele redenen. Het kan zo zijn dat de persoon met de meeste juridische kennis onverhoopt afwezig is tijdens enkele sprintdagen. Dat ontslaat de rest van het team niet van de verantwoordelijkheid om het item om te zetten in waarde.

Ook kan het zo zijn dat de jurist aan andere taken werkt en dus geen tijd meer heeft voor dat specifiek juridische item.
Het is aan het hele team om na te denken hoe leden met verschillende achtergronden elkaar kunnen helpen en versterken.
Wat hierbij helpt is items zo in taken te verdelen dat onderdelen van werk gedaan kunnen worden door niet-experts. Een User Story waar bijvoorbeeld een presentatie rondom een juridisch probleem gevraagd wordt, kan opgedeeld worden in specifiek juridisch werk: uitzoeken van wet en regelgeving. Een andere taak, het maken van de presentatie in PowerPoint, kan dan door elk ander teamlid opgepakt worden.

[Bron: agilescrumgroup.nl](https://agilescrumgroup.nl/development-team/)