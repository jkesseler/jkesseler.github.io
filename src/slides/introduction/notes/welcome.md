# Welkom bij deze scrum training

Bedankt voor jullie aanwezigheid en aandacht.

Aan het einde van deze training heb je een goed beeld bij Scrum, waarom het zo succesvol is en hoe het werkt, zodat wij dit ook kunnen implementeren.

Scrum helpt teams helpt met organiseren, itereren, en het voortdurend verbeteren van de producten waar ze aanwerken.

Het is geen manangement tool, of vaste methodiek als Prince 2 of ITIL, maar een 'agile' project management framework dat wordt gebruikt om complexe producten te ontwikkelen, leveren en onderhouden.

Software is een levend, ademend ding. Het is onderheving aan verandering zodat het kan inspelen om de eisen en wensen van de mensen die er mee werken.

Scrum omarmt verandering en niets staat 100% vast. Dit doen we door grote projecten op te splitsen in kleine behapbare brokken. Daardoor worden projecten en producten beter te managen. Het geeft teams flexibilteit en staat ze toe sneller werk op te leveren met hogere kwaliteit.

Door transparantie en snelle iteraties worden de meeste problemen rondom waterval projecten vermeden en, omdat er vaker wordt opgeleverd is er snel feedback waardoor makkelijk bij gestuurd kan worden.

De centrale vraag is niet meer *‘loopt ons project nog volgens planning en binnen budget?’*
De centrale vraag is *‘wat weerhoudt ons ervan om vandaag op te leveren naar onze klanten?’*.

Het resultaat is een product dat alleen die functionaliteit bezit die echt waardevol is, dus beter voldoet aan de behoeften van de klant, goedkoper is om te ontwikkelen, sneller is opgeleverd en van hogere kwaliteit is.